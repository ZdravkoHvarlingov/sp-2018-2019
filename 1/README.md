# Увод в курса по системно програмиране
(записки към първото упражнение)

## Преговор
* какво е [*операционна система*](https://en.wikipedia.org/wiki/Operating_system)
* какво е *ядро* ([*kernel*](https://en.wikipedia.org/wiki/Kernel_(operating_system))) на ОС

## Какво означава системно програмиране
* [системното програмиране](https://en.wikipedia.org/wiki/System_programming) има две измерения:
  * *kernel development* - разработка на ядра на OC
  * *low-level userspace development* - разработка на програми от ниско ниво, които не са част от ядрото, но отговарят за функционирането, наблюдението и поддръжката на различни компоненти на системата:
    * подсистеми за управление на услуги (*service managers*) - например [*sysvinit*](https://en.wikipedia.org/wiki/Init), [*systemd*](https://en.wikipedia.org/wiki/Systemd), [*OpenRC*](https://en.wikipedia.org/wiki/OpenRC)
    * подсистеми за конфигуриране на мрежи (*network managers*) - например [*NetworkManager*](https://en.wikipedia.org/wiki/NetworkManager)
    * графични подсистеми - например [*Xorg*](https://en.wikipedia.org/wiki/X.Org_Server), [*Wayland*](https://en.wikipedia.org/wiki/Wayland_(display_server_protocol))
    * звукови подсистеми - например [*PulseAudio*](https://en.wikipedia.org/wiki/PulseAudio)
    * и много други
* това разделение е условно, тъй като според някои дефиниции ядрото е **самата** операционната система и всички останали програми всъщност са приложни такива

## Езици за системно програмиране
* най-популярният език за системно програмиране е [C](https://en.wikipedia.org/wiki/C_(programming_language))
  * на него са реализирани повечето Unix-like ОС, включително и Линукс
* съществуват и операционни системи, написани на C++, като например [*Haiku*](https://en.wikipedia.org/wiki/Haiku_(operating_system))
* има дори и ОС, написани на екзотични езици като Rust, като например [*Redox*](https://en.wikipedia.org/wiki/Redox_(operating_system))

## Системни извиквания ([*system calls*](https://en.wikipedia.org/wiki/System_call) или накратко *syscalls*)
* основният интерфейс на (ядрото на) ОС
* най-стабилният интерфейс в една ОС
* чрез тях програмата предава контрола върху процесора (CPU) на ядрото на ОС до момента на връщането на резултата от системното извикване
* извършват се чрез специално софтуерно прекъсване ([*software interrupt*](https://en.wikipedia.org/wiki/Interrupt)), например `int 0x80`:
  * в *x86* архитектурата (която е най-популярната) инструкцията за извършване на софтуерно прекъсване е с мнемоничен код `int`
  * в Unix-like ОС това прекъсване обикновено е с код `0x80` (в шестнайсетична бройна система)

## Стандартна C библиотека ([*libc*](https://en.wikipedia.org/wiki/C_standard_library))
* основната библиотека в една ОС
* използва се за реализацията на библиотеки и програми (както системни, така и приложни)
* състои се основно от дефиниции на програмни конструкции (функции, типове, макроси и т.н.)
* разделя се условно на две части в зависимост от това от кой стандарт идва съответната програмна конструкция:
  * *ANSI C основа*:
    * [*ANSI C*](https://en.wikipedia.org/wiki/ANSI_C) е стандарт, в който са описани дефинициите на всяка една версия на езика C, както и базовите програмни конструкции, които се ползват заедно с тях
    * тази част от библиотеката имплементира въпросните програмни конструкции
    * тя основно се състои от реализации на структури от данни и алгоритми
  * *POSIX-специфична част*:
    * [*POSIX*](https://en.wikipedia.org/wiki/POSIX) е стандарт, в който са описани изискванията, които трябва да бъдат изпълнени, за да може да се нарече една ОС POSIX-съвместима (неформалното наименование за това е тя да е Unix-like)
    * в POSIX има раздел, който описва програмните конструкции, използвани в една [*POSIX-съвместима C библиотека*](https://en.wikipedia.org/wiki/C_POSIX_library)
    * този раздел от стандарта включва и дефинициите от *ANSI C* стандарта, като ги разширява и допълва със специфични за него конструкции
    * тази част от библиотеката имплементира въпросните програмни конструкции
    * тя също може да се поздраздели на два дяла:
      * *syscall wrappers* - функции, които дават възможност на програмиста да извършва системни извиквания
      * допълнителни библиотечни функции - реализират определени абстракции над системните извиквания
* всички други библиотеки се базират на нея
  * native библиотеките за дадената ОС я използват директно
  * стандартните библиотеки за другите езици за програмиране предоставят wrapper-и за конструкциите от стандартната C билиотека, които се ползват от библиотеките и програмите, написани на тези езици
* всички приложни програми зависят от нея (пряко или непряко)

## Режими на изпълнение на една програма (*преговор*)
* системен режим (*kernel mode*) - програмата минава в този режим при извършване на системно извикване до момента на връщането на резултат от това извикване
* потребителски режим (*user mode*) - нормалният режим на изпълнение на една програма:
  * процесорът изпълнява инструкциите от кода на самата програма
  * извикванията на библиотечни функции също се осъществяват в този режим

## Видове ядра на ОС
* [*монолитно ядро*](https://en.wikipedia.org/wiki/Monolithic_kernel):
  * дефинира абстрактен интерфейс от високо ниво над хардуера на системата
  * (почти) цялата функционалност на ОС е имплементирана в ядрото и работи в системен режим:
    * управление на паметта - виртуална памет ([*virtual memory*](https://en.wikipedia.org/wiki/Virtual_memory)), защита на адресното пространство и т.н.
    * управление на задачите - планировчик ([*scheduler*](https://en.wikipedia.org/wiki/Scheduling_(computing))) и т.н.
    * конкурентност и синхронизация на задачите - междупроцесна комуникация ([*IPC-](https://en.wikipedia.org/wiki/Inter-process_communication))
    * файлова система - виртуална файлова система ([*VFS*](https://en.wikipedia.org/wiki/Virtual_file_system)), конкретни имплементации на файлови системи
    * мрежова свързаност - имплементация на TCP/IP стек ([*Internet protocol suite*](https://en.wikipedia.org/wiki/Internet_protocol_suite))
    * драйвери ([*drivers*](https://en.wikipedia.org/wiki/Device_driver))
    * и т.н.
* [*микроядро*](https://en.wikipedia.org/wiki/Microkernel) - реализира абсолютния минимум, който е нужен за функционирането на една ОС:
  * управление на паметта - виртуална памет, защита на адресното пространство
  * управление на задачите - планировчик
  * конкурентност и синхронизация на задачите - междупроцесна комуникация
* [*хибридно ядро*](https://en.wikipedia.org/wiki/Hybrid_kernel)

## Какво е *Линукс* (*Linux*)
* Unix-like операционна система
* има монолитно ядро
* ще ползваме него за целта на упражненията
