# Отговор на трета задача

След първото извикване на `write()` през дескриптора `fd1` във файла ще се запише низът `Hello,` на нулева позиция и съдържанието му ще стане `Hello,` (като се има предвид, че каквото и да е предишно съдържание е било изтрито заради флага `O_TRUNC`).  Тъй като дескрипторът `fd2` е копие на `fd1`, то той сочи към същата инстация (дескрипция) на отворен файл (т.е. тази, която е създадена чрез извикването `open(argv[1], O_RDWR | O_CREAT | O_TRUNC, S_IRUSR | S_IWUSR)`) като `fd1`, така че след второто извикване на `write()` във файла ще се запише ` world` на позицията, в която е оставило указателя за четене и писане първата инстанция на отворен файл предишното извикване на `write()` (т.е. един символ след `Hello,`, т.е. `6`), и съдържанието му ще се промени на `Hello, world`.  Извикването на `lseek()` е през същия файлов дескриптор, затова указателят от първата инстанция ще се промени на нула.  По тази причина третият `write()` ще презапише `Hello,` с `HELLO,` (тъй като пак реферира първата инстанция на отворен файл), като съдържанието на файла ще придобие вида `HELLO, world`.  Накрая последният `write()` отново ще презапише `HELLO,` с `Gidday`, тъй като `fd3` сочи към втората инстанция (т.е. тази, създадена чрез `open(argv[1], o_rdwr)`), в която указателят е на позиция нула.  В крайна сметка наистина получаваме низа `Gidday world` като съдържание на файла след изпълнението на програмата.